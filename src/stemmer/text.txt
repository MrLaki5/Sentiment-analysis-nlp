Često upadam u veliku raspravu kada se izjasnim da mi je “Kill Bill” (i 1 i 2, pošto ih smatram kao jedninu) jedan od mojih najomiljenijih filmova svih vremena. Ovo zaista jeste jako uzbudljiv akcioni, stilski prebogat triler, koji za skelet ima priču razočarenja, prevare, vaskrsnuća i osvete. A što se mene lično tiče, nema boljeg koncepta za fantastičanu akciju nego stara dobra osveta. Jedna od najtežih stvari ovog maestralnog ostvarenja jeste razdvojiti ga na dva dela. Pretpostavljam da je podjednako reditelju bilo teško, kao i trenutno meni, da ovu sagu posmatra kao dve zasebne celine, ali ipak moramo bar pokušati. Ovo je jedan u nizu dokaza da je Kventin Tarantino (Quentin Tarantino) veoma strastven u onome što radi, i da poseduje znanje da fantastično ostvari svoje ideje. Film je vrsta nekog omaža Tarantinove ljubavi prema Kung-Fu filmovima iz sedamdesetih godina prošlog veka. Krakteristično za filmove tog žanra, kao i za “Kill Bill”, je predramatizovana priča neke vrste osvete, ispunjena kliše dijalozima i veoma nasilnom i irealnom akcijom. Pored ovih nabrojanih kvaliteta, “Kill Bill” sadrži aspekte nasilnih Gore filmova, koji su oličenje niskog budžeta, eksplicitnog i preteranog nasilja, koji retko poseduje dodirne tačke sa onim što je realno….još jedan od Kventinovih omiljenih žanrova. Kombinovajući ova dva žanra, mi smo prezentovani sa jednom izuzetno dinamičnim i adrenalin dizajućim projektom. “Kill Bill Vol.1″ nam oslikava fantstičan uvod, i lepo pozadinsko znanje za nasilan i osvetnički put koji čeka našeg glavnog aktera. Priča se u ovom delu odvija oko, za trenutno stanje, bezimene akterke, koja zasluženo želi da se osveti svojoj bivšoj ekipi i šefu. Bivajući sama plaćeni ubica, njena ekipa i šef su joj pobili sve prijatelje i čitavu familiju za vreme njene svadbene cerenonije, smeštajući našu heoinu u komu. Ali neočekivano od strane svih, ona se budi posle par godina iz kome, i ima jednu samo misao u glavi..”Ubiti Bila i sve ostale zaslužne!” Film je obogaćen fantastičnim kastigom, koji realno nije imao puno problema da se istakne, jer poseduju izuzetno dobro napisane, zanimljive i vrlo hariznatične uloge. Kventin ka i u svakom njegovom filmu, sadrži odlične kadrove, fantastične dijaloge, koji često umeju da odlutaju sa trenutne radnje, ali su zaista dopadljivi. Kao i naravno da ne zaboravim, odličnu muziku, koja je isto fantstična kao u svim njegovim projektima. Odlična moderna interpretacija na zastarele žanrove, film za svaku preporuku.